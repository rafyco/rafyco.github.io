[{"categories":null,"content":"Witaj świecie 👋 Jestem fullstack software engineer’em z Warszawy Programista, miłośnik muzyki i technologi. W wolnych chwilach lubię zatopić się w oparach absurdu, tworząc przy tym swoje dzieła i przenosząc świat na nowy poziom abstrakcji. Kiedy twórcza wena mnie opuszcza, oddaje się projektowaniu oprogramowania. A gdy wszystko już zawiedzie, zakładam swoją pelerynę i ratuje świat przed złem… Sam zdecyduj czy czegoś nie nazmyślałem. 🔭 Pracuję jako fullstack engineer z frameworkiem React 📟 W wolnych chwilach klepię aplikacje mobilne używając Flutter‘a 👧 Prywatnie ojciec małej Poli 🌱 Ciągle się uczę 🔗 Linktree: /rafyco 📸 Moje zdjęcia: @rafal.kobel 🌍 strona: rafyco.pl 📫 Możesz się ze mną skontaktować tutaj: rafalkobel@rafyco.pl ⚡ Fun fact: Programowanie jest moją supermocą, ale lubię też grać na gitarze 🎸 ","date":"2025-03-17","objectID":"/about/:0:0","tags":null,"title":"O mnie","uri":"/about/"},{"categories":["przemyślenia"],"content":"Parę dni temu przyglądając się grupce dzieci zauważyłem pewne ciekawe zjawisko. Dziś napiszę parę słów na ten temat. Reklamy, któż ich nie zna. Otaczają nas ze wszystkich stron, zostawiając w psychice trwały ślad zachęcający nas do konsumpcji jakiegoś produktu lub skorzystania z czyjejś usługi. Nic więc dziwnego, że ludzie coraz agresywniej reagują na kolejne pojawiające się w prasie czy telewizji oferty. Zaskakujące jest to z jakim zapałem twórcy reklam starają się przekazać swoim „ofiarom” informacje o produktach. Najnowsze reklamy pojawiają się już dosłownie wszędzie, poczynając od naszych telefonów kończąc w przysłowiowej lodówce. Co by jednak było gdyby swoje produkty reklamować w nieco bardziej wyrafinowany sposób i odtwarzać je wprost z naszych przyjaciół? Nie potrzebne są jednak żadne kosmiczne technologie aby to uczynić. Można do problemu podejść nieco subtelniej. Zanim jednak przejdę do sposobu w jaki można to zrobić spróbujmy przeanalizować przebieg przykładowej kampanii reklamowej. Profesjonalne agencje zapewne mają swoje własne scenariusze i podziały, ja jednak przedstawię swoje wyobrażenie na ten temat. Składa się ono z kilku następujących po sobie części. Pierwszą z nich jest zapoznanie klienta z marką. Jeszcze zanim mamy świadomość jakiego produktu dotyczy dane logo, marketingowcy starają się wywołać pozytywne skojarzenia na sam jego widok. Dzięki temu nowy produkt będzie się nam wydawał znajomy, a przez to bardziej przystępny niż w przypadku gdyby pokazać go nam bez żadnego wstępu. Kolejnym etapem jest “reklama właściwa”. Firmy, publikują gdzie tylko mogą piosenki i chwytliwe hasła reklamowe tylko po to, abyśmy wbić się z nimi do naszej świadomości. Kiedy się już to stanie następuje ostatni etap czyli powtarzanie. W tej części „ofiara” ma już w podświadomości dana melodie i bez problemu kojarzy ją z produktem. Wystarczy więc od czasu do czasu przedstawić klientowi dany bodziec, przez co przypomni sobie o naszej ofercie. Jeśli chodzi o przekazanie ludziom informacji o produkcie, trudno jest, przynajmniej na początkowym etapie, opierać się wyłącznie na skojarzeniach. Bez podania informacji z zewnątrz i opisu produktu, ludzi umysł nie jest w stanie połączyć danej marki z odbieranym bodźcem. Na szczęście, na późniejszym etapie kampanii reklamowej jest to już jak najbardziej możliwe. Po skojarzeniu produktu z pewnym schematem dającym się łatwo powielać wystarczy już samo jego przypomnienie, aby nastawić myśli niewinnego konsumenta na właściwe tory. Tym sposobem, mózgi ludzi zostają zaprogramowane na wytwarzanie się potrzeb w odpowiedzi na niewinne sygnały, takie jak melodia czy ciekawe hasło reklamowe. Mechanizmy te mogą być przekazywane przez różne źródła, od audycji radiowych aż po melodyjki w windach, jednak najciekawszym ze wszystkich nośników jest sam człowiek. To ciekawe, że grając we współczesną grę na telefonie zauważamy mnóstwo przerywników reklamowych i zachęt do dokonania mikrotransakcji, a nie zdajemy sobie sprawy ile razy informacja o produkcie dociera do nas od naszych własnych podopiecznych. Mimo że nie zawsze zdając sobie sprawę z tego, czego dane hasło dotyczy, przypominają nam o istnieniu produktu o którym w innym przypadku byśmy zapomnieli. Wygląda na to, że wiele mechanizmów pozornie związanych z mediami można zaobserwować w otaczającym świecie. Zapewne jedne z nich są łatwiejsze, inne trudniejsze do zauważenia. W każdym warto spojrzeć z innej strony na pozornie znane nam zjawiska by zobaczyć coś nowego. A wy, jakie macie poglądy na temat czyhającej na nas ze wszystkich stron reklamy? Piszcie w komentarzach. ","date":"2017-09-26","objectID":"/posts/nagrywarka/:0:0","tags":["reklama"],"title":"Ludzka nagrywarka","uri":"/posts/nagrywarka/"},{"categories":["przemyślenia"],"content":"Pewien polski filozof orzekł kiedyś, że słońce stoi w miejscu, a wszystkie inne planety krążą wokół niej. Wbrew powszechnemu ówczesnym przekonaniu o centralnym położeniu słońca udało mu się przekonać cały świat o słuszności swoich poglądów i zdobyć międzynarodową sławę. Fakt ten jednak nie był długo akceptowany, a zanim to się stało musiało minąć sporo czasu. Wielu uczonych nie mogło pozwolić sobie na zmianę sposobu myślenia o ówczesnym wyglądzie kosmosów zwłaszcza mając na koncie wiele dzieł naukowych opartych na geocentryzmie. Warte odnotowania jest to, że zarówno geocentryczny jak i późniejszy heliocentryczny model są jedynie zbliżonym obrazem tego jak planety oddziałują na siebie, a mimo to oba sprawdzają się w dzisiejszych zastosowaniach. W rzeczywistości ruchy planet są o wiele bardziej skomplikowane przez co jedyną metodą estymacji przybliżonego położenia są modele komputerowe. Nie mniej jednak problemy te prowokowały wiele rozmów i rozważań filozoficznych, a ich wkład w dzisiejszą naukę jest nieoceniony. Pokazują nam one jak ograniczony jest ludzki umysł i na jak wiele sposobów można rozpatrywać codzienne zjawiska. W tym blogu będziesz miał okazję do przypatrzenia się na różne problemy natury filozoficznej i społecznej z różnych stron, a inny punkt widzenia pozwoli Ci zapoznać się z ciekawymi kwestiami na które do tej pory nie zwracałeś uwagi. Zapraszam do umieszczania w komentarzach pomysłów na tematy które wydają Ci się interesujące i mogą być ciekawą kontynuacją serii. Zapraszam też do śledzenia bloga. Wkrótce pojawią się dodatkowe informacje na temat tego jak w prosty i przyjemny sposób można dostawać informacje o nowych wpisach. Serdecznie zapraszam Rafał Kobel ","date":"2017-08-18","objectID":"/posts/prologue/:0:0","tags":[],"title":"Prolog","uri":"/posts/prologue/"}]